ХАРКІВСЬКИЙ НАЦІОНАЛЬНИЙ УНІВЕРСИТЕТ РАДІОЕЛЕКТРОНІКИ

Кафедра Програмної інженерії









ЗВІТ
з лабораторної роботи №1
з дисципліни «Аналіз та рефакторинг коду» з теми «РОЗРОБКА VISION & SCOPE»





Виконав:	Перевірив:
ст. гр. ПЗПІ-22-10	ас. каф. ПІ Дашенков Д. С. Кочевенко І. А.












Харків 2024





Vision and Scope Document

for
33 Корови

Version 1.0 approved


Prepared by Іван Кочевенко


Харківський Національний Університет Радіоелектроніки


25.11.2024






















Copyright © 1999 by Karl E. Wiegers. Permission is granted to use, modify, and distribute this document.

Vision and Scope for <Project>	Page 2


Table of Contents
Table of Contents	2
Revision History	2
1. Business Requirements	3
1.1. Background	3
1.2. Business Opportunity	3
1.3. Business Objectives and Success Criteria	5
1.4. Customer or Market Needs	6
1.5. Business Risks	7
2. Vision of the Solution	8
2.1. Vision Statement	8
2.2. Major Features	8
2.3. Assumptions and Dependencies	9
3. Scope and Limitations	10
3.1. Scope of Initial Release	10
3.2. Scope of Subsequent Releases	11
3.3. Limitations and Exclusions	11
4. Business Context	12
4.1. Stakeholder Profiles	12
4.2. Project Priorities	13
4.3. Operating Environment	13




Revision History



NameDateReason For ChangesVersionІван Кочевенко25.11.2024Початкова версія документа.1.0Іван Кочевенко28.11.2024Загальна перевірка документу та його затвердження.1.1



1. Business Requirements
1.1. Background

    В умовах сучасного аграрного сектору в Україні, скотарство є одним із ключових напрямків сільського господарства, що забезпечує населення молочною та м’ясною продукцією, а також має вагомий внесок в економіку країни. Проте утримання корів є ризикованим бізнесом через необхідність значних фінансових вкладень у їх догляд, годівлю та ветеринарне обстеження і лікування. Хвороби або невчасно виявлені проблеми зі здоров’ям тварин можуть призводити до суттєвих збитків, як для окремих фермерів, так і для великих господарств. На цьому фоні автоматизація моніторингу здоров’я тварин стає нагальною потребою, яка дозволяє знизити ризики, зменшити витрати на лікування і мінімізувати втрати продуктивності.

    Головна ідея проекту полягає у створенні інтегрованої системи моніторингу стану здоров’я корів за допомогою IoT-пристроїв, які відслідковують ключові показники життєдіяльності тварин у режимі реального часу. Зібрані дані обробляються на сервері та доступні для чергових ветеринарів через мобільний додаток, що дозволяє миттєво реагувати на потенційні проблеми. Це не лише сприяє покращенню стану здоров’я тварин, але й оптимізує роботу ветеринарів, допомагаючи їм слідкувати за всім стадом водночас і систематизувати інформацію про кожну тварину. У контексті українського ринку, де війна підкреслила важливість самозабезпечення продуктами харчування і створення безпечних умов для ведення сільського господарства, така система стане дієвим інструментом підтримки фермерських господарств, зокрема у західних та центральних регіонах країни.

    Впровадження цього рішення має потенціал стати важливим чинником розвитку галузі. Воно не лише підвищить ефективність управління здоров’ям тварин, але й сприятиме створенню нових робочих місць у виробництві пристроїв, розробці програмного забезпечення, а також у сфері обслуговування системи. Крім того, залучення сучасних технологій дозволить фермерам отримати доступ до міжнародних грантів та інвестиційних програм, спрямованих на розвиток інновацій у сільському господарстві.

1.2. Business Opportunity

    На українському ринку аграрних технологій системи для моніторингу стану здоров’я тварин лише починають набирати популярності, зокрема серед великих фермерських господарств. Найбільш відомими є рішення від таких компаній, як SCR by Allflex, CowManager. Ці аналоги здебільшого розраховані на великі господарства із значним фінансовим ресурсом і мають широкий спектр функцій, включаючи моніторинг активності корів, репродуктивного циклу, а також виявлення ранніх ознак захворювань.

    SCR by Allflex — це одна з провідних світових систем для моніторингу здоров’я та продуктивності великої рогатої худоби. Основним продуктом компанії є нашийники або ярликів з датчиками, які відстежують активність тварин, споживання корму, жуйку, температуру тіла та інші фізіологічні параметри. Система здатна виявляти ранні ознаки



захворювань, допомагає управляти репродуктивним циклом корів і навіть аналізує рівень стресу. Її перевага — висока точність даних і інтеграція з іншими рішеннями компанії, такими як молочні роботи чи системи управління стадом. Проте для українського ринку SCR має суттєві недоліки. Це передусім висока вартість обладнання та підписки на послуги, що робить його доступним лише для великих ферм із суттєвими фінансовими ресурсами. Крім того, система орієнтована на західні ринки і не завжди враховує специфіку локальних умов, таких як клімат чи ветеринарні практики. Відсутність якісної підтримки українською мовою і складність адаптації під місцеві потреби також знижують її популярність серед середніх і малих фермерів.

    CowManager — це система моніторингу на основі вушних тегів, які відслідковують температуру, рухливість, споживання корму та репродуктивну активність корів. Система працює через хмарні технології та надає інформацію у режимі реального часу через веб- інтерфейс або мобільний додаток. Вона відзначається зручністю використання і спеціалізується на управлінні здоров’ям і продуктивністю стада, дозволяючи фермерам оптимізувати свої операції та підвищувати продуктивність. Серед недоліків CowManager також висока вартість, що обмежує доступ до системи для невеликих фермерських господарств. Як і SCR, ця система розроблена із прицілом на розвинені аграрні ринки і може бути недостатньо адаптована до специфіки українського скотарства. До того ж її функціонал орієнтований більше на моніторинг окремих показників, а не на комплексне ведення історії здоров’я кожної тварини чи інтеграцію з місцевими ветеринарними системами, що зменшує її практичну цінність для українських фермерів.

    Пропонована система має низку переваг. По-перше, вона орієнтована на середніх і малих фермерів, що досягається завдяки помірній ціні пристроїв та доступним умовам обслуговування. По-друге, інтеграція IoT-пристроїв із мобільним додатком та веб додатками забезпечує зручний і комплексний підхід до управління здоров’ям тварин, включаючи моніторинг історії хвороб, вакцинацій та інших важливих показників. По-третє, система буде локалізована під український ринок, враховуючи мовну та культурну специфіку, що є важливим фактором для її прийняття місцевими фермерами. Також, можливість отримання підтримки через гранти та державні програми у контексті війни створює сприятливі умови для впровадження технології навіть у фермерів із обмеженим бюджетом.

    Тому система вирізняється доступністю, локальною адаптацією, комплексним підходом до моніторингу і значним потенціалом для покращення продуктивності фермерських господарств в Україні. Це дозволить проекту стати економічно ефективним і простим у використанні рішенням для широкого кола користувачів.

    Монетизація проєкту буде побудована на основі моделі разового продажу обладнання та довготривалої ліцензії на використання програмного забезпечення. Клієнти зможуть придбати IoT-ошийники, адаптовані до потреб великої рогатої худоби, у складі пакетних пропозицій. Наприклад, пакети будуть орієнтовані на невеликі, середні та великі ферми, що дозволить фермерам обирати відповідно до своїх бюджетів і кількості тварин. У вартість пакету входитиме довгострокова ліцензія на програмне забезпечення з функціоналом, який охоплює моніторинг стану здоров'я корів, автоматичні сповіщення та базову аналітику.



    Особливістю моделі стане відсутність підписки, що є важливим для ринку, де більшість фермерів звикли до разових витрат і володіння продуктом. Ліцензія буде надаватися на тривалий період із можливістю придбання оновлень чи додаткових модулів за разову плату. Це дозволить клієнтам контролювати свої витрати, залишаючись при цьому впевненими у доступності найновіших функцій. Наприклад, фермер зможе окремо придбати модуль прогнозування захворювань або інтеграцію з іншими системами управління фермою, якщо виникне така потреба.

    Для забезпечення безперебійної роботи системи пропонуватиметься сервісне обслуговування, яке включатиме регулярні перевірки пристроїв, їхнє налаштування, заміну чи ремонт у разі поломок. Сервіс можна буде оплатити разово або підписати контракт на певний період, залежно від потреб клієнта. Такий підхід підвищить лояльність клієнтів і дозволить уникнути ризиків, пов’язаних із технічними проблемами, що можуть вплинути на точність даних або зручність використання.

    Модернізація програмного забезпечення буде проводитися з урахуванням потреб клієнтів і змін у галузі. Наприклад, періодично випускатимуться оновлення, які зможуть включати покращення аналітичних алгоритмів, нові інструменти прогнозування чи розширений інтерфейс. Оновлення базового функціоналу буде доступним безкоштовно для всіх клієнтів із активною ліцензією, тоді як розширені можливості потребуватимуть додаткової оплати. Це дозволить фермерам, які задоволені базовими функціями, продовжувати використовувати систему без додаткових витрат, а клієнтам, які бажають покращеного досвіду, отримувати бажані інновації.

Така модель відповідає запитам українського ринку, забезпечує прозорість витрат для клієнтів і створює постійний дохід для компанії через продаж додаткових послуг і функціональних модулів. Вона також сприятиме довгостроковому розвитку проєкту, забезпечуючи якісний сервіс і довіру серед користувачів.


1.3. Business Objectives and Success Criteria
Business Objectives:

BO-1: Підвищення ефективності управління станом здоров’я великої рогатої худоби. Мета — зменшити кількість непомічених захворювань на 50% у фермах, які використовують систему, протягом першого року після впровадження.

BO-2: Оптимізація витрат на ветеринарний супровід. Завдяки ранній діагностиці хвороб зменшити витрати на ветеринарні послуги на 20% для фермерських господарств протягом першого року використання.

BO-3: Збільшення продуктивності фермерських господарств. Сприяти зростанню надоїв молока або збільшенню ваги великої рогатої худоби через покращення здоров’я тварин у середньому на 10% у перший рік роботи системи.



BO-4: Розширення ринку. Забезпечити продаж 50 систем для ферм різних розмірів у перший рік після запуску проєкту.

BO-5: Розвиток технологічного потенціалу фермерських господарств. Стимулювати впровадження IoT-технологій у сільськогосподарський сектор України, охопивши щонайменше 5% ринку ферм із великою рогатою худобою до четвертого року проєкту.

Success Criteria:

SC-1: Позитивні відгуки клієнтів. Не менш ніж 80% користувачів повинні висловити задоволення роботою системи у першому році використання.

SC-2: Ефективність ранньої діагностики. Дані системи повинні демонструвати мінімум 90% точності у виявленні погіршеного стану тварин.

SC-3: Окупність початкових інвестицій. Досягти повного повернення вкладених коштів у проєкт протягом чотирьох років через продаж обладнання та ліцензій.

SC-4: Визнання серед галузевих експертів. Отримати хоча б одну нагороду або сертифікацію від авторитетних аграрних асоціацій чи експертних організацій протягом перших трьох років.

SC-5: Масштабованість. Розширити базу клієнтів до щонайменше 250 ферм через п'ять років після запуску проєкту.

1.4. Customer or Market Needs
    Основною потребою є ефективне відстеження фізичного стану тварин, яке дозволяє своєчасно виявляти проблеми та запобігати серйозним захворюванням. Традиційні методи спостереження є трудомісткими та залежними від людського фактора, що призводить до пропущених сигналів про погіршення стану тварин і, як наслідок, значних фінансових втрат. Удосконалення систем моніторингу дозволить фермерам оперативніше приймати рішення щодо лікування або інших заходів для покращення продуктивності стада.
    Окрім цього, сучасний ринок вимагає централізованого підходу до управління фермою. Фермерам необхідний інструмент, який би поєднував моніторинг здоров’я, облік вакцинацій та загальну статистику щодо продуктивності тварин у зрозумілому форматі. Ця потреба особливо актуальна для фермерів середнього та великого масштабу, які мають сотні тварин і шукають способи оптимізації операційних витрат. Важливим є і те, щоб продукт був зручним у використанні навіть для тих, хто не має глибоких технологічних знань, що створить додаткову цінність для споживачів.
    В умовах українського ринку також важлива економічна доступність рішення. Багато фермерів з обмеженим бюджетом потребують надійного інструменту, який би надавав максимальну користь за розумну ціну. Інтеграція IoT-технологій із програмним забезпеченням, яке не потребує постійних підписок, відповідатиме цій вимозі, дозволяючи фермерам інвестувати кошти в разові витрати, отримуючи довготривалу вигоду.


1.5. Business Risks

    1. Один із основних ризиків для проєкту — це велика конкуренція серед постачальників рішень для аграрного сектору, зокрема у сегменті IoT технологій для фермерських господарств. Існуючі аналоги, такі як SCR та CowManager, вже зайняли певну частину ринку і мають свою лояльну клієнтську базу. Для того, щоб уникнути цього ризику, потрібно орієнтуватися на унікальну пропозицію, яка буде максимально адаптована до потреб українських фермерів, з урахуванням місцевих реалій, економічних умов і зручності в експлуатації. Важливим буде також постійне вдосконалення продукту, щоб він залишався конкурентоспроможним і відповідав найновішим трендам у галузі.

    2. Іншим важливим ризиком є потенційні технічні складнощі при розробці та впровадженні системи, а також непередбачувані витрати, пов’язані з поломками обладнання або потребою в постійному оновленні програмного забезпечення. Для мінімізації цих ризиків необхідно розробити детальну стратегію тестування продукту на різних етапах його розробки та запровадження, а також забезпечити клієнтів кваліфікованим сервісним обслуговуванням. Важливо також залучити технічних експертів і провести ретельне дослідження можливих збоїв у роботі пристроїв та ПЗ ще на етапі розробки.

    3. Аграрний сектор в Україні на етапі впровадження нових технологій, таких як IoT, може відчувати певний спротив через недовіру до інновацій або недостатнє розуміння їхньої вартості. Це створює ризик, що фермери не будуть готові інвестувати в нові рішення. Для подолання цього ризику необхідно розробити освітні кампанії, що будуть спрямовані на підвищення обізнаності про переваги таких технологій, організувати семінари та демонстраційні сесії, щоб показати реальні вигоди від використання таких систем. Крім того, успішні кейси фермерів, які вже впровадили систему, можуть стати потужним інструментом переконання інших.

    4. Економічні труднощі та нестабільність у країні, зокрема в умовах війни, можуть стати серйозною перешкодою для розвитку проекту, оскільки фермери можуть зменшити свої інвестиції в нові технології. Для зменшення цього ризику можна звернутися до міжнародних фондів, грантів і програм підтримки, які надаються аграрному сектору, зокрема в умовах війни. Пропозиція підтримки від держави чи міжнародних організацій також може допомогти знизити бар'єри для впровадження системи.

    5. Проект може зіштовхнутися з ризиком, пов'язаним із залежністю від постачальників компонентів для IoT пристроїв, програмного забезпечення чи сервісів. Збої в постачаннях або відсутність потрібних компонентів можуть призвести до затримок у реалізації проєкту. Для уникнення цього ризику важливо мати кілька альтернативних постачальників для ключових компонентів та підтримувати гнучкість у виробничих процесах, щоб оперативно реагувати на зміни.

    6. Зміни в законодавстві, що стосуються захисту персональних даних або вимог до технічних стандартів, можуть стати додатковим ризиком для проєкту. Важливо мати



юридичну команду, яка буде слідкувати за змінами в регулюваннях і своєчасно адаптувати продукт відповідно до нових вимог.

    7. Незважаючи на вигоди від автоматизації, деякі фермери можуть бути скептично налаштовані щодо нових технологій через психологічний бар'єр або недостатнє розуміння, як ці технології працюють. Замість підписки або використання складних інтерфейсів, що можуть здаватися непотрібними чи важкими у використанні, варто інвестувати в створення простих і зрозумілих інтерфейсів, а також організовувати навчання для користувачів. Можливість взаємодії з консультантами та технічною підтримкою також може допомогти подолати ці бар'єри.

    8. В умовах енергетичної кризи в Україні та частих відключень електроенергії, фермери можуть зіткнутися з проблемами, коли система моніторингу здоров’я тварин не зможе функціонувати без постійного електроживлення. Це створює ризик для постійного збору даних та своєчасного оповіщення ветеринарів. Для вирішення цієї проблеми необхідно передбачити резервні джерела живлення для основних компонентів системи. Наприклад, можна використовувати акумулятори або сонячні панелі для забезпечення безперервної роботи IoT пристроїв, серверів і мобільних додатків навіть під час відключень електрики. Також важливо інтегрувати можливість відправки даних до серверів через різні канали зв’язку (наприклад, через мобільні мережі) у разі відсутності основного інтернет-з’єднання.

2. Vision of the Solution
2.1. Vision Statement

    Метою цього проекту є створення інтегрованої системи моніторингу здоров'я корів на фермах, яка використовує IoT технології для збору та передачі даних про стан тварин. Спеціальні пристрої в ошийниках відстежують фізичні показники корів, а ці дані в реальному часі передаються ветеринару на мобільний телефон через спеціальний додаток. Крім того, передбачена веб-частина для більш детального обліку та управління даними, що дає ветеринару доступ до історії здоров'я кожної тварини, можливість стежити за всіма тваринами на фермі та здійснювати планування медичних заходів.

    Після реалізації проекту планується його постійне розширення з додаванням нових функцій, таких як більш точна аналітика, інтеграція з іншими програмами для управління господарством, а також розширення на нові ринки. Створення такої системи має на меті значно покращити облік здоров'я тварин, підвищити ефективність роботи ветеринарів, а також оптимізувати витрати на лікування та профілактику хвороб на фермах, знижуючи можливі збитки фермерів від втрати голів, а отже і прибуток від продажу молочної і м’ясної продукції.

2.2. Major Features

MF-1: Моніторинг здоров'я корів в реальному часі – збір даних про фізичний стан корів за допомогою IoT пристроїв в ошийниках, що фіксують показники, такі як температура тіла,



активність, пульс тощо. Дані передаються на сервер та відображаються у мобільному додатку для ветеринарів.

MF-2: Оповіщення про зміни в стані тварини – автоматичне сповіщення ветеринара через мобільний додаток у випадку, коли фізичні показники корови виходять за межі норми, що сигналізує про можливу хворобу або іншу проблему.

MF-3: Історія здоров'я кожної тварини – можливість перегляду історії здоров'я корови, включаючи попередні медичні огляди, лікування, вакцинації та інші важливі дані через веб- платформу.

MF-4: Планування медичних заходів – функціонал для планування вакцинацій, профілактичних заходів і оглядів, з можливістю нагадувань для ветеринарів та фермера у мобільному додатку, що дозволяє організувати чіткий графік обслуговування тварин.

MF-5: Веб-частина для обліку та звітності – можливість ведення детальної документації та аналізу стану всіх тварин на фермі через веб-платформу. Це включає облік вакцинацій, лікування, обробки від паразитів, а також аналіз ефективності медичних заходів.

MF-6: Звіти і статистика для фермерів та менеджерів – можливість генерувати звіти про здоров'я тварин, які можна використовувати для аналізу продуктивності ферми, прогнозування витрат і планування майбутніх заходів.

2.3. Assumptions and Dependencies

Припущення:
IoT пристрої будуть стабільно функціонувати в умовах ферми, включаючи температурні перепади та фізичну активність тварин.
Залежність:
Необхідна якісна розробка та тестування пристроїв у польових умовах перед впровадженням у виробництво.

Припущення:
Фермери зможуть легко інтегрувати систему в існуючі процеси роботи ферми. Залежність:
Успішна інтеграція залежить від простоти встановлення та налаштування обладнання, а також наявності зрозумілих інструкцій.

Припущення:
Система буде використовувати буферизацію даних на пристроях у разі перебоїв із передачею інформації на сервер.
Залежність:
Реалізація цього функціоналу потребує стабільної роботи мікропрограмного забезпечення IoT пристроїв.



Припущення:
Клієнти довіряють технологіям і готові використовувати їх у своїй діяльності. Залежність:
Необхідно забезпечити інформаційну підтримку, консультації та демонстрацію вигоди від використання системи.

Припущення:
Електропостачання на фермах буде доступним для роботи системи більшою частиною часу.
Залежність:
Необхідна можливість резервного живлення від акумуляторів або інших джерел енергії в разі відключень електроенергії.

Припущення:
Буде налагоджене стабільне виробництво IoT пристроїв, що дозволить забезпечити достатню кількість обладнання для масового впровадження системи на фермах.
Залежність:
Стабільність виробництва залежить від доступності компонентів, партнерських угод із виробниками, а також відсутності перебоїв у логістиці через економічні чи політичні фактори.

3. Scope and Limitations
3.1. Scope of Initial Release

FE1. Реалізація внутрішньої авторизації для мобільного додатку та веб-платформи.

FE2. Передача даних про фізіологічні показники корів через IoT пристрої до сервера з відображенням у мобільному додатку.

FE3. Функціонал для адміністраторів: створення, редагування та управління обліковими записами ветеринарів через веб-додаток.

FE4. Зручна панель для реєстрації тварин, запису вакцинацій та інших важливих подій на веб-платформі.

FE5. Миттєве сповіщення ветеринарів про відхилення у показниках тварин через мобільний додаток.

FE6. Підтримка української та англійської мов у всіх інтерфейсах.

FE7. Автоматичне резервне копіювання даних на сервері для запобігання втратам у разі збою.

FE8. Алгоритми обробки даних про стан тварин, автоматичне визначення критичних станів та пріоритизація сповіщень.



FE9. Створення звіту щодо історії конкретної тварини та його вивантаження на ПК ветлікаря.

3.2. Scope of Subsequent Releases

FE10. Буферизація даних на IoT-пристроях для забезпечення збереження інформації у випадках тимчасової втрати зв’язку. Дані будуть автоматично передаватися на сервер після відновлення зв’язку.

FE11. Розширення підтримки локалізації для нових мов (наприклад, турецької чи чеської) для виходу на міжнародні ринки.

FE12. Впровадження системи нагадувань для користувачів через мобільний додаток, наприклад, про необхідність вакцинації, огляду або технічного обслуговування пристроїв.

FE13. Модуль для управління інвентарем на фермі, наприклад, відстеження запасів кормів або витратних матеріалів для догляду за тваринами.

FE14. Розширити функціонал ошийнику: додати можливість відслідковувати репродуктивну активність корови та підраховувати коли приблизно почнеться новий цикл. Це дозволить завчасно запліднити корову.

FE15. Створення IoT пристрою, який буде прикріплятися на хвіст і відслідковувати початок родів у корови. Це необхідно аби ветлікар зміг вчасно прийняти пологи.

FE16. Створення IoT пристрою для аналізу молока корів.

FE17. Автоматичне формування рекомендацій щодо оптимізації раціону на основі показників здоров’я та продуктивності.

3.3. Limitations and Exclusions

FE18. Система не підтримує повну автономність IoT-пристроїв без регулярного технічного обслуговування, наприклад, заміни батарей або перевірки сенсорів.

FE19. Під час перебоїв з електропостачанням серверна частина системи залежить від наявності джерел безперебійного живлення на стороні користувача.

FE20. IoT-пристрої можуть некоректно працювати у зонах із високим рівнем радіоперешкод або нестабільним сигналом мобільних мереж.

FE21. Мобільний додаток та веб-інтерфейс не забезпечують повної сумісності з застарілими пристроями або операційними системами (наприклад, Android версій нижче 8.0 або Internet Explorer).



FE22.	Для	ефективного	використання	система	потребує	початкового	навчання користувачів, що може викликати труднощі серед фермерів старшого віку.

4. Business Context
4.1. Stakeholder Profiles


StakeholderMajor Value
Attitudes
Major Interests
ConstraintsФермери (власники худоби)Підвищення продуктивності тварин,
зменшення витрат на лікуванняЗдебільшого позитивне, якщо рішення зручнеДоступність, легке налаштування,
 економічна ефективністьОбмежений бюджет,
низький рівень цифрової грамотностіВетеринарні лікаріОптимізація роботи, швидкий
доступ до інформаціїВідкриті до впровадження зручних рішеньРеальний час отримання сигналів про стан тваринПотрібно легке інтегрування в робочий процесМенеджери фермПоліпшення контролю над станом тварин та облікуПозитивне, якщо система зменшує
навантаженняДоступ до аналітики, прогнозів, звітівЧас на навчання
персоналу для роботи з
системоюІнвестори (за потреби)Висока рентабельність інвестиційПрагнуть мінімізації ризиків Потенціал для масштабування і впровадження на
ринку Можливі затримки з отриманням
доходуТехнологічні партнериЗростання продажів IoT пристроїв Прагнуть до стабільності та довготривалих
угодМасовість впровадження системи Потреба в узгодженні технічних стандартів

4.2. Project Priorities

Dimension     Driver (state objective) Constraint (state limits)  Degree of Freedom (state allowable range)ScheduleЗапуск версії 1.0 до кінця червня 2025 року.Дата випуску версії
1.0 є фіксованою.Можливі переноси через брак часу, якщо впливатимуть на якість.FeaturesІнтеграція основних функцій моніторингу та аналізу.70-80% функцій високого пріоритету має бути реалізовано у версії 1.0.Додаткові функції можуть бути включені у наступних релізах.QualityМінімальний рівень помилок у критичних процесах.90-95% тестів прийнятності мають бути успішними для релізу 1.0.Відхилення у некритичних функціях
допускаються на рівні до 5%.StaffМаксимальна ефективність за
умовами наявних ресурсів.Команда обмежена 1 розробником і тестувальником за сумісництвом.Можлива тимчасова
допомога фрілансерів або аутсорсинг.CostОптимізація бюджету без зниження
функціональності.Максимальний бюджет
перевищуватися не повинен.Можливе відтермінування
некритичних завдань для економії коштів.
4.3. Operating Environment
У проекті для серверної та веб-частини будуть використані мова програмування Ruby та фреймворк Ruby on Rails, які забезпечують зручну розробку бекенду, веб-інтерфейсу та інтеграцію з базою даних MySQL. Для мобільного додатка, який дозволить відстежувати стан стада онлайн, буде використана мова Kotlin, а також бібліотека Retrofit для зручної роботи з API. Для IoT-пристроїв, які слідкуватимуть за станом тварин, застосовуватимуться плати Arduino, що програмуються мовою C++.


